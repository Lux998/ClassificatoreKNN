M5S, Di Maio: "Chi critica destabilizza il Movimento e il suo peso nel governo". Di Battista: "È SalvinIl capo politico  irritato per le frasi sui ministri chiusi nel Palazzo. Dibba replica: "È il leader della Lega che mette in crisi l'esecutivo. E il mio libricino non blocca Conte". Intanto scoppia il caso Nugnes. Mentre Landini viene contestato sul Blog per Nuova puntata dello scontro interno al M5S fra Luigi Di Maio e Alessandro Di Battista. "Non mi interessa se in buona fede o in mala fede, ma se qualcuno in questa fase destabilizza il Movimento con dichiarazioni, eventi, libri, destabilizza anche la capacità del Movimento di orientare le scelte di Governo. Qui stiamo lavorando per il Paese, e questo non lo posso permettere. Abbiamo tutti una grande responsabilità. Sentiamola", scrive su Facebook  il capo politico dei grillini. E quando parla di dichiarazioni libri, eventi, il suo bersaglio sembra proprio Di Battista.le sue critiche al salario minimoi a destabilizzare"
Di Maio attacca anche Paola Nugnes, la senatrice che ha annunciato di volere abbandonare il Movimento e oggi ufficializza il passo con un'intervista al Manifesto. "Oggi leggo che la senatrice Paola Nugnes vuole lasciare il Movimento 5 Stelle anche perché reputa la legge che taglia 345 parlamentari, una legge anti democratica. Se si vuole tradire una promessa, bisognerebbe dimettersi non passare al Misto", scrive il ministro grillino. Che sottolinea che i numeri della maggioranza al Senato non sono messi in discussione: "In Giunta per le elezioni al Senato stiamo per dare l'ok all'ingresso di due nuovi senatori: il seggio del Movimento in Sicilia mai assegnatoci e il seggio della Lega in Emilia Romagna a seguito della vittoria di un ricorso". Nugnes - parlando con Repubblica - risponde a Di Maio. "È lui che dovrebbe dimettersi". E assicura di aver incassato reazioni di stima e sostegno. Di Maio la accusa di aver tradito una promessa. Lei pensa che sia stato lui a tradire? "Tradito non mi sembra la parola più opportuna - replica Nugnes - ha cambiato idea. Ha diretto il Movimento in direzione diversa da quella che era declinata dai nostri principi. E ha fallito perdendo sei milioni di voti".

Intanto Maurizio Landini finisce nel mirino dei grillini e il Blog delle Stelle gli riserva un duro attacco per le sue critiche alla proposta di reddito minimo. "Landini chi??? Quel sindacalista che fa politica andando contro un governo che difende i lavoratori. Paradossale ma vero!", si scrive sul blog. "Non ci sono più parole per descrivere Maurizio Landini, il segretario della Cgil invece di tutelare i diritti dei lavoratori e portare avanti battaglie serie a sostegno dei cittadini, sapete cosa fa? Si oppone alle politiche del MoVimento 5 Stelle che, fatti alla mano, sta mettendo al primo posto i lavoratori. Abbiamo già realizzato due punti importanti del contratto di governo mantenendo alcune delle promesse fatte: reddito di cittadinanza e quota 100. Ma non ci fermiamo, siamo già concentrati sul salario minimo". 

Il blog grillino pone al segretario della Cgil alcune domande. "Ci piacerebbe sapere - si scrive - Landini lo sa o fa finta di non sapere che ci sono italiani che vengono sfruttati dai propri datori di lavoro?  Landini lo sa o fa finta di non sapere che ci sono italiani che percepiscono uno stipendio da fame da 2-3 euro l'ora? Noi vogliamo mettere la parola fine a questo schifo con una nuova legge sul salario minimo: stop a stipendi inferiori a 9 euro l'ora".

"Un sindacalista che ci tiene veramente ai diritti dei cittadini dovrebbe sostenere con il massimo impegno questi provvedimenti e invece Landini urla e fa comizi. Il punto è che tra un comizio e l'altro, oltre a scagliarsi contro il governo riesce anche a collezionare gaffe clamorose. L'ultima quest'oggi quando, attaccando Luigi Di Maio, ha fatto riferimento ai dati della povertà che secondo lui sarebbero peggiorati dopo l'erogazione del reddito di cittadinanza", si scrive.

L'invito all'unità lanciato da Di Maio è subito rilanciato da Carlo Sibilia. "Il MoVimento 5 Stelle ha una sola voce. Non ci sono correnti interne. Non c'è un Movimento più di sinistrà e un Movimento più destra. Non esiste un Movimento più partito' e un Movimento più movimento. Svuotare il Pd diventando il Pd non è un progetto politico del Movimento 5 Stelle", scrive su Facebook il sottosegretario all'Interno. "Se vinciamo si vince tutti e se si perde, perde uno solo? Questo modi di pensare non può appartenere a nessuno che dice di essere del Movimento 5 Stelle. Si vince insieme e si perde insieme". conclude.

Anche Paola Taverna cerca di gettare acqua sul fuoco dello scontro tra Di Maio e Di Battista. "Da qualche giorno sui giornali si leggono articoli e retroscena che riportano botta e risposta tra Alessandro e Luigi descrivendo attriti e malumori. Alessandro e Luigi, che ho incontrato insieme qualche giorno fa, sono innanzitutto due amici. Due persone molto diverse, ma con punti di incontro importantissimi: tutti e due estremamente leali, tutti e due con un amore immenso per il movimento 5 stelle", dice la vicepresidente grillina del Senato.

Un amore, conclude la Taverna, "che unisce tutti noi. E che oggi più che mai, voglio ricordare a tutti e due, dobbiamo tirare fuori ancora di più per 'rispolverare' gli ideali e le battaglie che ci hanno visto uniti contro tutto e contro tutti. Il nemico è fuori. Non dimentichiamolo mai".
Il vicepremier insiste e spiega che  "destabilizzare il governo in questo momento in cui il Presidente del Consiglio sta portando avanti una trattativa difficilissima con l'Unione Europea è da incoscienti; e questo lo dico sia al MoVimento che alla Lega.  "Non permetterò che né io né il MoVimento veniamo indeboliti da queste dinamiche. Ci mancherebbe altro. Ma è bene che tutti sappiano. Dobbiamo essere una testuggine, non un campo estivo!".

Di Battista replica, intervistato da Lucia Annunziata a Mezz'ora in più. Vuole destabilizzare il governo? "Non dico che sia tutto a posto - risponde - vedo che Luigi  è arrabbiato, ma ci vedremo presto e chiariremo lo screzio. È il ministro dell’Interno che convoca i sindacati al Viminale che destabilizza il governo"

Secondo il dirigente grillino, "Di Maio è arrabbiato per quella frase sul fatto che siamo chiusi nel Palazzo, mentre Salvini faceva campagna elettorale come se fosse all’opposizione di questo governo. E da parte mia non c’è alcun tentativo di destabilizzare. Di Maio poi lo chiamo e ci chiariamo. E non credo che il presidente del Consiglio impegnato in una trattativa difficilissima possa essere destabilizzato da un libricino che ho scritto".

Chi contesta, alla fine è invitato a "stare al suo posto". "Stiamo governando la Nazione Italia, non stiamo giocando a risiko", scrive infatti Di Maio . "Si rimettano i carriarmatini nella scatola e ognuno porti avanti il ruolo che è chiamato ad assolvere nella società: ministro, parlamentare, attivista, cittadino. Un ruolo non è migliore dell'altro, per quanto mi riguarda. Ma tutti devono essere rispettati e ognuno stia al proprio posto".

In questo richiamo alla compattezza interna, Di Maio inserisce anche una considerazione sul suo ruolo. "Il mio ruolo non è per niente semplice - scrive - pgni volta che sono riuscito a far approvare una proposta di legge che poi, una volta Legge, ci ha riempito di orgoglio, ho dovuto fare un accordo di maggioranza ad un vertice di maggioranza", - sottolinea. - "Mi sono seduto al tavolo per ore e per notti intere ed ho contrattato ogni punto, visto che non abbiamo mai avuto una maggioranza autonoma. Ogni volta che abbiamo preso decisioni su leggi che hanno cambiato o cambieranno la vita a milioni di italiani, ho dato il massimo per trovare la quadra e ottenere il miglior risultato per i cittadini, nonostante le profonde differenze di vedute che c'erano all'interno del Governo. Ho fatto solo il mio dovere, ma questo non vuole dire che sia stato semplice".